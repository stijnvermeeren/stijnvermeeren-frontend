<template>
  <h2>Fotografische autobiografie, deel 7</h2>

  <bio-contents :current-page="7" />

  <p>Na een jaartje Cambridge trek ik naar het noorden van Engeland. Aan de University of Leeds begin ik aan een doctoraat in de wiskundige logica, meerbepaald in <em>computability theory</em> (berekenbaarheidstheorie). Mijn <em>scholarship</em> voorziet me van een salaris alsof ik al een echte job heb, maar eigenlijk leid ik nog eerder het leven van een student: het beste van twee werelden!</p>

  <p>Leeds is ideaal gelegen in de buurt van een aantal nationale parken. Daar profiteer ik optimaal van door actief te worden in de Leeds University Union Hiking Club (LUUHC). Van zonnige dagen in het Lake District (de letter C is mijn schaduw)...</p>

  <p class="biofoto"><img src="/images/bio/luuhc.jpg" alt="LUUHC" /></p>

  <p>...tot sneeuw in Schotland...</p>

  <p class="biofoto"><img src="/images/bio/luuhc2.jpg" alt="LUUHC" /></p>

  <p>...ik zie de mooiste plekjes van de Great Outdoors.</p>

  <p>In april 2010 ga ik op bezoek bij wiskundeolympiade-kennis Jan Vonk die in Reykjavík op Erasmus is. IJsland is een spectaculair land met noorderlicht, orka's, en warmwaterbronnen in een ijslandschap:</p>

  <p class="biofoto"><img src="/images/bio/ijsland.jpg" alt="IJsland" /></p>

  <p>Een vulkaan met een onuitspreekbare naam (Eyjafjallajökull) wacht gelukkig tot net drie dagen na mijn terugkeer in England om ongeremd assen de atmosfeer in te spuwen, en daarmee het hele Europese vliegverkeer lam te leggen.</p>

  <p>Ik word een enthousiast gebruiker van CouchSurfing, waarmee ik niet alleen mijn vriendenkring in Leeds uitbreid, maar ook een boeiende manier van reizen ontdek. Reizen doe ik meer dan ooit te voren, want als doctoraatsstudent krijg ik de kans om aan conferenties deel te nemen, waar ik dan meestal ook wat vakantie kan aan vastplakken. Wiskundige logica lijkt bovendien steeds de beste conferentie-locaties te krijgen. CiE 2010 vindt zelfs plaats op de Azoren. Op het Azoren-ijland Terceira ben ik te gast bij enkele CouchSurfers en speel ik enkele noten op mijn mondharmonica.</p>

  <p class="biofoto"><img src="/images/bio/terceira.jpg" alt="Terceira" /></p>

  <p>In augustus 2010 trek ik zowaar naar India, om er in Hyderabad het International Congress of Mathematicians bij te wonen, het grootste wiskundecongres ter wereld. Nadien reis ik nog drie weken rond op het Indische subcontinent, waarbij ik in Delhi ook een bezoek breng aan Mark, mijn huisgenoot tijdens mijn jaar in Cambridge.</p>

  <p class="biofoto"><img src="/images/bio/india.jpg" alt="In India met Mark" /></p>

  <p>In maart 2011 kom ik voor het eerst in de Verenigde Staten. Na een conferentie in San Francisco, maak ik een roadtrip van twee weken door het zuidwesten, waarbij ik op mijn eentje 4500 kilometer afleg, en zes nationale parken bezoek: Canyonlands, Arches, Grand Canyon, Bryce Canyon, Zion en Death Valley.</p>

  <p class="biofoto"><img src="/images/bio/arches.jpg" alt="Arches National Park" /></p>

  <p>Juli 2011: conferentie in Barcelona, en achteraf krijg ik in de Pyreneeën de smaak te pakken van <em>via ferrata</em>'s.</p>

  <p class="biofoto"><img src="/images/bio/viaferrata.jpg" alt="Via ferrata" /></p>

  <p>Tussendoor vinden we nog net de tijd nog eens een gezinsvakantie te doen, in Schotland.</p>

  <p class="biofoto"><img src="/images/bio/schotland.jpg" alt="Schotland" /></p>

  <p>Mijn bril ben ik zoals je ziet in de tussentijd kwijtgespeeld. Mijn redelijk zwaar voorschrift en relatief dun hoornvlies lijken aanvankelijk in de weg te staan voor een laserbehandeling. Na heel wat over en weer geloop, wordt echter toch het licht op groen gezet voor een LASIK-ingreep. Die verbetert mijn zicht al heel wat, maar mijn ogen stabiliseren zich toch niet helemaal zoals het hoort, dus er is nog een tweede lasercorrectie nodig voordat ik het brillen helemaal gedag kan zeggen. Uiteindelijk zie ik perfect zonder bril, en is het allemaal de moeite waard geweest.</p>

  <p class="biofoto"><img src="/images/bio/loonytoon.jpg" alt="Loony Toon Newcastle" /></p>

  <p><nuxt-link to="/bio">Terug naar het begin.</nuxt-link></p>
</template>

<script setup lang="ts">
useMeta({
  lang: 'nl'
})

definePageMeta({
  activeMenuLink: '/info'
})
</script>
